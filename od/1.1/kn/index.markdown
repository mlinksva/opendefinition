---
author: markherringer
comments: true
date: 2011-12-21 12:27:48+00:00
layout: page
slug: kannada
title: ಮುಕ್ತ ವ್ಯಾಖ್ಯಾನ
redirect_from: /od/kannada/
wordpress_id: 559
---

## ಮುಕ್ತ ವ್ಯಾಖ್ಯಾನ
ಭಾಷಾಂತರ : ೧.೧.

## ಪರಿಭಾಷೆ
**ಜ್ಞಾನ** ಎಂಬ ಪದ ಕೆಳಗಿನವುಗಳ ಸಾರಾಂಶವಾಗಿದೆ:
೧. ಸಂಗೀತ, ಚಲನಚಿತ್ರಗಳು, ಪುಸ್ತಕಗಳು ಹಾಗೂ ಇತ್ಯಾದಿ.
೨. ವೈಜ್ಞಾನಿಕ, ಚಾರಿತ್ರಿಕ, ಭೌಗೋಳಿಕ ಅಥವಾ ಇನ್ನಾವುದೇ  ರೀತಿಯ ಅಂಕಿ -ಸಂಖ್ಯೆ ಮಾಹಿತಿ.
೩. ಸರ್ಕಾರಿ ಮತ್ತು ಇತರೆ ಆಡಳಿತಾತ್ಮಕ ಮಾಹಿತಿ.

‘ತಂತ್ರಾಂಶವು’ **software** ಹಿಂದಿನ ಕೆಲಸಗಳಿಂದ ಈಗಾಗಲೇ ಸಮರ್ಪಕವಾಗಿ ಸಂಭೋಧಿಸಲ್ಪಟ್ಟಿರುವುದರಿಂದ, ಸ್ಪಷ್ಟ ಪ್ರಾಮುಖ್ಯತೆಯ ಹೊರತಾಗಿಯೂ ಅದನ್ನು ಇಲ್ಲಿ ಕೈಬಿಡಲಾಗಿದೆ.

‘ಕೃತಿ’ **work** ಪದವನ್ನು ವರ್ಗಾಯಿಸಲ್ಪಡುತ್ತಿರುವ ಯಾವುದೇ ಒಂದು ಅಂಶವನ್ನು ಅಥವಾ ಜ್ಞಾನವನ್ನು ಸೂಚಿಸಲು ಬಳಸಲಾಗುತ್ತದೆ.

‘ಸಂಕಲನವು’ **package** ಸ್ವತಃ ಒಂದು ಕೃತಿ ಆಗಿದ್ದರೂ ಕೂಡ, ಕೃತಿಗಳ ಸಂಗ್ರಹವನ್ನು ಸೂಚಿಸಲು ಸಹ ಈ ಪದವನ್ನು ಬಳಸಬಹುದು.

‘ಪರವಾನಗಿ’ **License** ಎಂಬ ಪದ ಕೃತಿಯು ಲಭ್ಯವಾಗುವಂತೆ ಮಾಡಲು ಕಾನೂನು ಪ್ರಕಾರ ಪಡೆದ ಅನುಮತಿಯನ್ನು ಸೂಚಿಸುತ್ತದೆ. ಒಂದು ವೇಳೆ ಯಾವುದೇ ಪರವಾನಗಿಯನ್ನು ಪಡೆಯಲಾಗಿಲ್ಲದಿದ್ದರೆ ಕೃತಿಯ ಲಭ್ಯತೆಯ ಸಮಯದಲ್ಲಿ ಚಾಲ್ತಿಯಿರುವ ಪೂರ್ವನಿಯೋಜಿತ ಕಾನೂನು ನಿಯಮಗಳು **ಅನ್ವಯವಾಗುತ್ತವೆ** ಎಂದು ಅರ್ಥೈಸಬೇಕು. **ಉದಾ: ಹಕ್ಕು ಸ್ವಾಮ್ಯ**

## ವ್ಯಾಖ್ಯಾನ:
ಯಾವುದೇ ಒಂದು ಕೃತಿಯನ್ನು 'ಮುಕ್ತ' **open** ಎಂದು ಕರೆಯಬೇಕಾದರೆ ಅದರ ಹಂಚಿಕೆ ವಿಧಾನವು  ಕೆಳಗಿನ ನಿಯಮಗಳಿಗೆ ಅನುಸಾರವಾಗಿರಬೇಕು.

### ೧. ಪ್ರವೇಶ:
ಕೃತಿಯು  ಪೂರ್ಣರೂಪದಲ್ಲಿ ಲಭ್ಯವಿರಬೇಕು ಮತ್ತು ಅದರ ವೆಚ್ಚವು ಸಮಂಜಸ ಪುನರುತ್ಪಾದನೆಯ ವೆಚ್ಚವನ್ನು ಮೀರಬಾರದು.
ಅಂದರೆ ಅಂತರ್ಜಾಲದ ಮೂಲಕ ಇಳಿಸಿಕೊಳ್ಳಲು **download** ಯಾವುದೇ ಶುಲ್ಕ ವಿಧಿಸಬಾರದು ಅಥವಾ ಯಾವುದೇ ಶುಲ್ಕವಿಲ್ಲದೆ ಅಂತರ್ಜಾಲದಿಂದ ತೆಗೆದುಕೊಳ್ಳಲು ಮತ್ತು ಮಾರ್ಪಾಡು ಮಾಡಲು ಅನುಕೂಲವಾಗಿರಬೇಕು.

ವಕ್ಕಣೆ: ಇದನ್ನು ಸಂಕ್ಷಿಪ್ತವಾಗಿ 'ಸಾಮಾಜಿಕ ಮುಕ್ತತೆ' ಎನ್ನಬಹುದು. ನೀವು ಕೇವಲ ಕೃತಿಯನ್ನು ವೀಕ್ಷಣೆ ಮಾಡುವ ಅವಕಾಶವಲ್ಲದೆ ಅದನ್ನು  ಹೊಂದುವ ಅವಕಾಶವನ್ನು ಪಡೆಯುವಿರಿ. ಒಟ್ಟಿನಲ್ಲಿ ಈ ವಿಧಾನವು ಒಂದು ಬಾರಿಗೆ ಮಾಹಿತಿ ಸಂಗ್ರಹದ **data base** ಕೆಲವೇ ಅಂಶಗಳಿಗೆ ಮಿತಪ್ರವೇಶ  ಕಲ್ಪಿಸುವ ಪರೋಕ್ಷ ವಿಧಾನಗಳನ್ನು ತಡೆಯುತ್ತದೆ.

###೨. ಪುನರ್ವಿತರಣೆ:
ಯಾವುದೇ ವ್ಯಕ್ತಿಯು ತನ್ನ ಸ್ವಂತ ಕೃತಿ ಅಥವಾ ವಿವಿಧ ಮೂಲಗಳಿಂದ ಆಯ್ದ ಸಂಕಲನವನ್ನು ಮಾರಾಟ ಅಥವಾ ವಿತರಣೆ ಮಾಡದಂತೆ ಪರವಾನಗಿಯು  ನಿರ್ಬಂಧ  ವಿಧಿಸಬಾರದು. ಪರವಾನಗಿಯು ಅಂತಹ ಮಾರಾಟ ಅಥವಾ ವಿತರಣೆಯಿಂದ ಯಾವುದೇ ಗೌರವಧನ ಅಥವಾ ಶುಲ್ಕವನ್ನು ಅಪೇಕ್ಷಿಸಬಾರದು.

### ೩. ಮರುಬಳಕೆ:
ಪರವಾನಗಿಯು  ಮಾರ್ಪಾಡುಗಳಿಗೆ ಮತ್ತು ಮೂಲದಿಂದ ಆಯ್ದ ಕೃತಿಗಳ ನಿರ್ಮಾಣಕ್ಕೆ ಅವಕಾಶ ಕೊಡಬೇಕು  ಮತ್ತು ಅವುಗಳನ್ನು ಮೂಲಕೃತಿಗಳ ನಿಬಂಧನೆಗಳಿಗನುಸಾರ  ವಿತರಿಸಲು ಅವಕಾಶ ಮಾಡಿಕೊಡಬೇಕು.

ವಕ್ಕಣೆ: ಈ ಅಧಿನಿಯಮವು ಮಾರ್ಪಡಿಸಿದ ಕೃತಿಗಳ ಮರುವಿತರಣೆ ಮೂಲಕೃತಿಗಳ ನಿಬಂಧನೆಗಳಿಗನುಸಾರ ಇರಬೇಕೆಂದು ಬಯಸುವ ಹಾನಿಕಾರಕ ಸದೃಶ ಹಂಚಿಕೆ **share-alike** ಪರವಾನಗಿಗಳನ್ನು ನಿರ್ಬಂಧಿಸುವುದಿಲ್ಲ.

###೪. ತಾಂತ್ರಿಕ ನಿರ್ಬಂಧಗಳು ಇರಬಾರದು:
ಮೇಲ್ಕಾಣಿಸಿದ ಚಟುವಟಿಕೆಗಳನ್ನು ಕೈಗೊಳ್ಳಲು ಯಾವುದೇ ತಾಂತ್ರಿಕ ಅಡ್ಡಿಯಾಗದ ರೂಪದಲ್ಲಿ ಕೃತಿಗಳನ್ನು ಕೊಡಬೇಕು. ಮುಕ್ತ ದತ್ತಾಂಶ ವಿನ್ಯಾಸದಲ್ಲಿ  **open data format** ಕೃತಿಗಳನ್ನು ಹಂಚುವುದರ ಮೂಲಕ ಇದನ್ನು ಸಾಧಿಸಬಹುದು: ಮುಕ್ತ ದತ್ತಾಂಶ ವಿನ್ಯಾಸದ ನಿರ್ದಿಷ್ಟ ವಿವರಣೆಗಳು ಬಹಿರಂಗ ಹಾಗೂ ಉಚಿತವಾಗಿ ದೊರೆಯುತ್ತವೆ  ಮತ್ತು ಹಣಕಾಸಿನ ಅಥವಾ ಇನ್ನಾವುದೇ ನಿರ್ಬಂಧಗಳಿಲ್ಲದೆ ಇವುಗಳನ್ನು ಬಳಸಬಹುದು.

### ೫. ಆರೋಪಣೆ:
ಪರವಾನಗಿಯು ಕೊಡುಗೆದಾರರು ಮತ್ತು ಕೃತಿಗಳ ನಿರ್ಮಾತೃಗಳಿಗೆ ಅವುಗಳ  ಮರುಬಳಕೆ ಮತ್ತು ಪುನರ್ವಿತರಣೆಯಲ್ಲಿ ಆರೋಪಣೆ **attribution** ಎಂಬ ಷರತ್ತನ್ನು ವಿಧಿಸಬಹುದು. ಒಂದು ವೇಳೆ ಈ ಷರತ್ತು ವಿಧಿಸಿದರೆ ಅದು ಹೊರೆಯಾಗಬಾರದು. ಒಂದು ವೇಳೆ ಆರೋಪಣೆ ಮಾಡಲೇಬೇಕಾಗಿ ಬಂದಲ್ಲಿ ಕೃತಿಯು ಆರೋಪಣೆಗಳ ಸಂಪೂರ್ಣ ಪಟ್ಟಿಯನ್ನು ಒಳಗೊಂಡಿರಬೇಕು.

### ೬. ಸಮಗ್ರತೆ:
ಮೂಲಕೃತಿಗಳಿಂದ ಮಾರ್ಪಾಡಾಗಿ ವಿತರಣೆಯಾಗುವ ಕೃತಿಗಳು ಮೂಲಗಳಿಗಿಂತ ಭಿನ್ನ ಹೆಸರು ಮತ್ತು ಆವೃತ್ತಿ  ಸಂಖ್ಯೆ ಹೊಂದಿರಬೇಕೆಂಬ ಷರತ್ತನ್ನು ಪರವಾನಗಿಯು ಬಯಸಬಹುದು.

### ೭.ವ್ಯಕ್ತಿ ಮತ್ತು ಗುಂಪುಗಳ ಆಧಾರದ ಮೇಲೆ ತಾರತಮ್ಯ ಮಾಡದಿರುವುದು:
ಪರವಾನಗಿಯು ಯಾವುದೇ ವ್ಯಕ್ತಿ ಅಥವಾ ಗುಂಪುಗಳ ಆಧಾರದ ಮೇಲೆ ತಾರತಮ್ಯ ಮಾಡಬಾರದು.

ವಕ್ಕಣೆ: ಈ ಪ್ರಕ್ರಿಯೆಯಿಂದ ಗರಿಷ್ಠ ಪ್ರಯೋಜನ ಪಡೆಯಲು ವಿವಿಧ  ವ್ಯಕ್ತಿ ಮತ್ತು ಗುಂಪುಗಳು ಮುಕ್ತಜ್ಞಾನಕ್ಕೆ ಕೃತಿಗಳನ್ನು ಕೊಡುಗೆ ನೀಡಲು ಸಮಾನ ಅವಕಾಶ ಕೊಡಬೇಕು. ಮುಕ್ತಜ್ಞಾನ ಪರವಾನಗಿಯು ಯಾವುದೇ ವ್ಯಕ್ತಿ ಅಥವಾ ಗುಂಪುಗಳನ್ನು ಈ ಪ್ರಕ್ರಿಯೆಯಿಂದ ಪ್ರತಿಬಂಧಿಸುವುದನ್ನು ನಿಷೇಧಿಸುತ್ತದೆ.
ವಕ್ಕಣೆ: ಇದನ್ನು ನೇರವಾಗಿ ಮುಕ್ತ ಮೂಲ ವ್ಯಾಖ್ಯೆಯ **Open Source Definition** ೫ನೆಯ ಅಂಶದಿಂದ ತೆಗೆದುಕೊಳ್ಳಲಾಗಿದೆ.

### ೮. ಯಾವುದೇ ಕಾರ್ಯಕ್ಷೇತ್ರದ ಆಧಾರದ ಮೇಲೆ ತಾರತಮ್ಯ ಮಾಡದಿರುವುದು:
ಯಾವುದೇ ಒಂದು ನಿರ್ಧಿಷ್ಟ ಕಾರ್ಯಕ್ಷೇತ್ರದಲ್ಲಿ ಕೃತಿಯ ಬಳಕೆಯಾಗುವುದನ್ನು ಪರವಾನಗಿಯು ನಿಷೇಧಿಸಬಾರದು. ಉದಾ: ವ್ಯವಹಾರದಲ್ಲಿ ಅಥವಾ ಅನುವಂಶಿಕತೆಯ ಸಂಶೋಧನೆಯಲ್ಲಿ ಇದರ ಬಳಕೆಯನ್ನು ಪರವಾನಗಿಯು ನಿಷೇಧಿಸಬಾರದು.

ವಕ್ಕಣೆ: ಈ ಷರತ್ತಿನ ಮೂಲ ಉದ್ದೇಶವು ಮುಕ್ತ ಮೂಲಗಳ ವಾಣಿಜ್ಯ ಬಳಕೆಯನ್ನು ಪರವಾನಗಿ  ಬಲೆಗಳ ಮೂಲಕ ಪ್ರತಿಬಂಧಿಸುವುದನ್ನು  ನಿರ್ಬಂಧಿಸುವುದಾಗಿದೆ. ವಾಣಿಜ್ಯ ಬಳಕೆದಾರರು ತಮ್ಮನ್ನು ಬಹಿಷ್ಕರಿಸಲಾಗಿದೆ ಎಂದು ತಿಳಿಯದೆ ಮುಕ್ತವಾಗಿ ನಮ್ಮ ಸಮುದಾಯವನ್ನು ಸೇರಬೇಕೆಂಬುದು ನಮ್ಮ ಆಶಯ.

### ೯. ಪರವಾನಗಿ ವಿತರಣೆ:
ಕೃತಿಗೆ ಸಂಬಂಧಿಸಿದ ಎಲ್ಲ ಹಕ್ಕುಗಳನ್ನು ಯಾವುದೇ ಹೆಚ್ಚುವರಿ ಪರವಾನಗಿಯನ್ನು ಪಡೆಯದೇ, ಕೃತಿಯನ್ನು ಪುನರ್ವಿತರಣೆ ಮೂಲಕ ಹೊಂದಿದ ವ್ಯಕ್ತಿ ಅಥವಾ ಪಕ್ಷಗಳು ಹೊಂದಬಹುದು.
ವಕ್ಕಣೆ: ಈ ಷರತ್ತಿನ ಮೂಲ ಉದ್ದೇಶವು ಮುಕ್ತಜ್ಞಾನನಕ್ಕೆ ಪ್ರವೇಶವನ್ನು ಪರೋಕ್ಷವಾಗಿ  'ಬಹಿರಂಗಪದಿಸದಿರುವಿಕೆ' ಕರಾರಿನ ಮೂಲಕ ಪ್ರತಿಬಂಧಿಸುವುದನ್ನು ನಿರ್ಬಂಧಿಸುವುದಾಗಿದೆ.

ವಕ್ಕಣೆ: ಇದನ್ನು ನೇರವಾಗಿ ಮುಕ್ತ ಮೂಲ ವ್ಯಾಖ್ಯೆಯ  ೭ ನೆಯ ಅಂಶದಿಂದ ತೆಗೆದುಕೊಳ್ಳಲಾಗಿದೆ.

### ೧೦. ಪರವಾನಗಿಯು ನಿರ್ದಿಷ್ಠ ಸಮಗ್ರ ಪ್ರಸ್ತಾವಕ್ಕೆ ಸೀಮಿತವಾಗಿರಬಾರದು.
ಕೃತಿಗೆ ಹೊಂದಿಕೊಂಡಿರುವ ಹಕ್ಕುಗಳು ನಿರ್ದಿಷ್ಠ ಸಮಗ್ರ ಸಂಕಲನ **package** ಭಾಗವಾಗಿರುವ ಕೃತಿಗಳ ಮೇಲೆ ಅವಲಂಬನೆಯಾಗಿರಬಾರದು. ಯಾವುದೇ ಒಂದು ಕೃತಿಯನ್ನು ಸಮಗ್ರ ಸಂಕಲನದಿಂದ ಆಯ್ದು ತೆಗೆದು ವಿತರಿಸಿದರೆ, ಅದನ್ನು ಪಡೆದ ಎಲ್ಲಾ ಪಕ್ಷಗಳಿಗೂ ಮೂಲ ಸಮಗ್ರ ಪ್ರಸ್ತಾವದೊಡನೆ ಮಂಜೂರಾದ ಹಕ್ಕುಗಳು ಅನ್ವಯಿಸುತ್ತವೆ.

ವಕ್ಕಣೆ: ಇದನ್ನು ನೇರವಾಗಿ ಮುಕ್ತ ಮೂಲ ವ್ಯಾಖ್ಯೆಯ ೮ ನೆಯ ಅಂಶದಿಂದ ತೆಗೆದುಕೊಳ್ಳಲಾಗಿದೆ.

### ೧೧. ಇತರ ಕೃತಿಗಳ ಹಂಚಿಕೆಯನ್ನು ಪರವಾನಗಿಯು ನಿರ್ಬಂಧಿಸಬಾರದು.
ಪರವಾನಗಿ ಪಡೆದ ಕೃತಿಗಳ ಜೊತೆ ಇತರ ಕೃತಿಗಳು ಹಂಚಿಕೆಯಾಗುವುದನ್ನು  ನಿರ್ಬಂಧಿಸಬಾರದು. ಒಂದೇ ಮಾಧ್ಯಮದಲ್ಲಿ ಪ್ರಕಟವಾಗುವ ಎಲ್ಲಾ ಕೃತಿಗಳು ಮುಕ್ತ ಎಂಬ ಒತ್ತಾಯವನ್ನು ಪರವಾನಗಿಯು ವಿಧಿಸಬಾರದು.

ವಕ್ಕಣೆ: ಮುಕ್ತ ಜ್ಞಾನದ ವಿತರಕರು ತಮ್ಮದೇ ಆದ ಆಯ್ಕೆಗಳನ್ನು ಮಾಡಿಕೊಳ್ಳುವ ಹಕ್ಕು ಹೊಂದಿದ್ದಾರೆ. ತದ್ರೂಪ ಹಂಚಿಕೆ **share alike** ಪರವಾನಗಿಗಳು ಇದಕ್ಕೆ ಅನುಗುಣವಾಗಿವೆ ಎಂಬುದನ್ನು ಇಲ್ಲಿ ಗಮನಿಸಬಹುದು. ಏಕೆಂದರೆ ಆ ನಿಬಂಧನೆಗಳು ಕೃತಿಯು ಇಡೀಯ ಒಂದು ಭಾಗವಗಿದ್ದರೆ ಮಾತ್ರ ಅನ್ವಯಿಸುತ್ತವೆ.

ವಕ್ಕಣೆ: ಇದನ್ನು ನೇರವಾಗಿ ಮುಕ್ತ ಮೂಲ ವ್ಯಾಖ್ಯೆಯ ೯ ನೆಯ ಅಂಶದಿಂದ ತೆಗೆದುಕೊಳ್ಳಲಾಗಿದೆ.

ಅನುವಾದ: ಉಮೇಶ ಹುಡೇದಮನಿ, ಭಾರತೀಯ ಕೃಷಿ ಸಂಶೋಧನಾ ಪರಿಷತ್ತು (hudedamani@gmail.com) ಮತ್ತು ಡಾ. ವಿಶಾಲಾ. ಬಿ.ಕೆ. ಸೆಂಟ್ ಆಗ್ನೆಸ್ ಸ್ನಾತಕೋತ್ತರ ಅಧ್ಯಯನ ಮತ್ತು ಸಂಶೋಧನಾ  ಕೇಂದ್ರ, ಮಂಗಳೂರು (bk.vishala@gmail.com).
