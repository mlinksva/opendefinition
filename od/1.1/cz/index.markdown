---
author: markherringer
comments: true
date: 2012-03-21 11:00:17+00:00
layout: page
slug: czech
title: 'Definice: otevřené znalosti'
wordpress_id: 597
redirect_from: /od/czech/
---

Verze 1.1

## Terminologie

Termín **znalost** v sobě zahrnuje:

1. obsah jako jsou hudba, filmy, knihy
2. data, ať už vědecká, historická, geografická nebo jiná
3. informace z veřejné správy a administrativy

Software je vynechán, i přes jeho zjevné důležitosti, protože už byl dostatečně popsán v jiných dokumentech.

Termín **dílo** je určen k označení vložené části znalosti nebo znalosti jako celku.

Termín **soubor** může značit sbírku děl. Samozřejmě tento soubor může být považován rovněž za dílo sám o sobě.

Termín **licence** se vztahuje na právní licenci, pod kterou je dílo zpřístupněno. V případě, že nebyla žádná licence stanovena, mělo by se předpokládat, že práce je zpřístupněna za standardních právních podmínek (např. copyright).

## Definice

Dílo je otevřené, pokud splňuje následující podmínky:

### 1. Dostupnost

Dílo by mělo být k dispozici celé, za cenu ne vyšší než přiměřené náklady na výrobu jeho kopií, s možností stahování zdarma prostřednictvím Internetu. Podoba díla musí být ve vhodné a upravitelné formě.

_Komentář: toto lze shrnout jako „sociální“ otevřenost – máte nejen možnost získat danou práci, ale dostanete ji. Nepřímé prostředky jsou využívány k omezování přístupu k získání díla „jako celku“, například je umožněn přístup pouze k několika málo položkám databáze najednou._

### 2. Redistribuce

Licence nesmí omezovat ani jednu ze stran při prodeji nebo distribuování díla samostatně, nebo jako součást souboru vyrobeného z více různých děl. Licence rovněž nesmí za tuto distribuci vyžadovat autorský honorář či jiný poplatek.

### 3. Opětovné užití

Licence musí umožnit úpravu díla a jeho užití v dalších dílech, zároveň musí umožnit, aby odvozená díla mohla být distribuována za podmínek originálního díla.

_Komentář: Všimněte si, že tato podmínka nebrání použití licencí typu „zachovejte licenci“, které vyžadují redistribuování upraveného díla podle stejných podmínek, které jsou uvedené pro původní dílo._

### 4. Neexistence technologických omezení

Dílo musí být k dispozici v takovém formátu, aby nevznikaly žádné technické překážky k realizaci výše uvedených podmínek. K tomu lze využít otevřených datových formátů, tedy takových, jejichž specifikace je veřejně a volně dostupná, a které nekladou žádná finanční či jiná omezení pro jejich použití.

### 5. Uvedení autora

Licence může vyžadovat, jako podmínku pro další distribuci a opětovné užití díla, uvedení autorů a tvůrců díla. Pokud je uložena tato podmínka, nesmí být znevýhodňující. Například, pokud je vyžadováno uvedení autora, je třeba přiložit k dílu seznam těch, kteří vyžadují uvedení v díle.

### 6. Integrita

Licence může požadovat, jako podmínku pro distribuci díla v upravené podobě, aby výsledné upravené dílo mělo přiřazený jiný název nebo označení verze než původní dílo.

### 7. Zákaz diskriminace osob a skupin

Licence nesmí diskriminovat žádnou osobu či skupinu osob.

_Komentář: S cílem získat maximální výhody z tohoto procesu by měla být také maximální rozmanitost osob a skupin schopná přispět k otevřené znalosti. Proto zakazujeme použití jakékoliv licence na otevřené znalosti s vyřazením kohokoliv z tohoto procesu._

_Komentář: Přímo převzato z bodu 5 v OSD._

### 8. Zákaz diskriminace oblasti použití

Licence nesmí omezovat užití díla kohokoliv v jakékoliv oblasti využití. Například licence nesmí omezovat použití díla pouze v oblasti podnikání nebo pouze v oblasti genetického výzkumu.

_Komentář: Hlavním záměrem tohoto ustanovení je zakázat pasti v licencích, které brání užití otevřených materiálů komerčně. Chceme, aby se komerční uživatelé připojili k naší komunitě, ne aby se cítili vyloučeni z ní._

_Komentář: Přímo převzato z bodu 6 v OSD._

### 9. Šíření licence

Práva spojená s dílem se musí vztahovat na všechny strany, pro které je práce určena, bez nutnosti dodatečné licence.

_Komentář: Tento bod je určen k zákazu uzavírání znalostí nepřímými prostředky, jako je požadavek na dohodu o mlčenlivosti._

_Komentář: Přímo převzato z bodu 7 v OSD._

###10. Licence nesmí být specifická pro soubor

Práva k práci by neměla záviset na tom, zda je práce součástí určitého souboru. Pokud je dílo extrahováno z tohoto souboru a je používáno a distribuováno v souladu s licencí k práci, všechny strany, pro které je dílo určeno, by měly mít stejná práva jako strany určené v originálním souboru.

_Komentář: Přímo převzato z bodu 8 v OSD._

###11. Licence nesmí omezovat distribuci dalších prací

Licence nesmí klást jakákoliv omezení na ostatní díla, která jsou distribuována spolu s licencovaným dílem. Například, licence nesmí vyžadovat, aby všechna díla, která jsou uložená na stejném médiu, byla otevřená.

_Komentář: Distributoři otevřených znalostí mají právo na vlastní rozhodnutí. Všimněte si, že licence „zachovejte licenci“ vyhovují, neboť tato ustanovení platí pouze v případě, že celek tvoří jednu práci._

_Komentář: Přímo převzato z bodu 9 v OSD._

_Translated by Světlana Hrabinová_
